{
  "slug": "1-chapter",
  "title": "1-chapter",
  "content": [
    {
      "type": "paragraph",
      "text": "Polovinom 1990. došlo je do organiziranja i prve nekomunističke političke stranke, Hrvatskog socijalno-liberalnog saveza. Uskoro će uslijediti i formiranje cijelog niza političkih stranaka među kojima će istaknutu ulogu odigrati Hrvatska demokratska zajednica na čelu s političkim disidentom dr. Franjom Tuđmanom."
    },
    {
      "type": "paragraph",
      "text": "Hrvatski demokratski savez (HDS) dr. Marka Veselice, nakon uspostave višestranačkog sustava, postao je prva politička stranka u Hrvatskoj koja je utemeljila svoj ogranak u Općini Sinj. Skup je održan 21. siječnja 1990. na igralištu hrvatačke osnovne škole, na kojem je održan i drugi skup ove stranke 8. travnja 1990. Veliki predizborni skup Koalicije narodnog sporazuma (kojoj je HDS pripadao) održan je 17. travnja 1990. na istom mjestu. \r\\nHDS je prva politička stranka koja je 11. veljače 1990. održala svoj skup u selu Otoku."
    },
    {
      "type": "paragraph",
      "text": "Hrvatska demokratska zajednica (HDZ) u Vrlici je osnovana 22. veljače 1990. U to vrijeme osnovano je nekoliko stranaka (SK-SDP, HDS, HDZ, HNS, SHS i HSLS), a svaka je htjela pobijediti na izborima ili bar participirati u vlasti. Naknadno je ustrojena i Hrvatska stranka prava, ali nije službeno registrirana."
    },
    {
      "type": "paragraph",
      "text": "Dr. Franjo Tuđman 23. ožujka 1990. stigao je u selo Brnaze. Sljedeći dan održan je najveći (oko 30.000 ljudi) predizborni skup u Općini Sinj na kojem je govorio dr. Franjo Tuđman. On je nastupio s jasnom vizijom suverene hrvatske države, a to je stvorilo opću euforiju mnogobrojnih članova i simpatizera HDZ-a."
    },
    {
      "type": "paragraph",
      "text": ""
    }
  ]
}